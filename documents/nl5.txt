PEC Zwolle heeft thuis een 3-1 zege geboekt op Roda en doet volop mee in de strijd om tickets voor de play-offs.

PEC had voor de rust meer balbezit, maar creëerde nauwelijks kansen, terwijl Roda counterend gevaarlijk was. Nadat Poepon en Van Duinen naast hadden geschoten en inzetten van Peterson en Buijs gestopt waren, kopte Gullón de Limburgse ploeg op voorsprong uit een corner van Buijs.

De thuisclub begon feller aan de tweede helft en dat leverde snel de 1-1 op van Menig, die de bal over doelman Van Leer heen wipte. PEC bleef beter en Bouy, die bij de 1-1 de assist had gegeven, maakte de 2-1 met een diagonaal schot en de 3-1 met een kopbal bij de tweede paal. Bron: NOS