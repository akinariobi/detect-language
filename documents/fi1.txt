Kaliningradista toimineet venäläiset sotilaskoneet ahdistelivat Itämerellä amerikkalaista ohjushävittäjää Donald Cookia parin päivän ajan. 
Venäläiset tekivät ohi- ja ylilentoja härnäävän lähellä laivaa. Paikoin välimatkaa oli vain kymmenen metriä.
Venäjä haluaa alleviivata, että se on tämän alueen sotilaallinen mahti. He haluavat ehkä luoda muille kuvan, että he ovat valmiita rikkomaan 
sääntöjä, toimimaan vähän yllättävällä tavalla, jonka sitten toivovat aiheuttavan epävarmuutta muissa toimijoissa, arvioi vanhempi tutkija 
Charly Salonius-Pasternak Ulkopoliittisesta instituutista.
Tällaiset tapaukset ovat parin vuoden mittaan tulleet uudeksi normaalitilanteeksi Itämerellä.
Sotalaiva osa ohjuspuolustusta
Venäläislentäjien häirinnän kohde, USS Donald Cook, on osa Yhdysvaltain ohjuspuolustusjärjestelmää. Aluksen tukikohta on Espanjassa,
 mutta se on vierailulla Puolassa ja muualla eteläisellä Itämerellä.
Ulkopoliittisen instituutin vanhempi tutkija Charly Salonius-Pasternak.
Ulkopoliittisen instituutin vanhempi tutkija Charly Salonius-Pasternak. Kuva: Yle
– Venäjä on monta kertaa tehnyt selväksi, että he eivät voi hyväksyä tällaisten ballistisen ohjustorjuntajärjestelmän osia 
lähialueillaan mukaan lukien Itämeri. Tämä oli ehkä protesti tai muistutus, että emme hyväksy tämän tyyppisiä aluksia täällä, 
sanoo Salonius-Pasternak. Toisaalta, Venäjä ei toimi näin joka kerta, kun tämän luokan alus tulee Itämerelle. Myös näin halutaan 
luoda epävarmuutta, milloin ryhdytään häiritsemään ja milloin taas ei.Kylmän sodan sopimus unohtunut?
Kylmän sodan aikana Yhdysvaltain ja Neuvostoliiton lentokoneet lentelivät säännöllisesti vastapuolen sotalaivojen yli maailman merillä. 
Supervallat sopivat kohtaamisten yhteisistä pelisäännöistä 1970-luvulla, muistuttaa Salonius-Pasternak.
Ymmärrettiin, että oli täysin turhaa luoda tilanne, jossa pieni väärinymmärrys voisi laajentua ydinsodaksi. Nyt kysymys on, muistavatko kaikki
 näitä pelisääntöjä. On uusi sukupolvi lentäjiä, komentajia ja poliitikkoja, ja he ehkä eivät kaikki muista, miksi Yhdysvallat ja 
Neuvostoliitto näkivät hyödylliseksi sopia perussääntöjä siitä, miten toimitaan ja miten ei.
Kylmän sodan jälkeen, 1990-luvulla ja 2000-luvun ensimmäisellä vuosikymmenellä vastapuolen sotalaivojen häirintä ylilennoilla väheni 
lähes olemattomiin. Venäjällä ei ollut sellaiseen tarvetta eikä kykyä. Muutaman viime vuoden aikana tapa on jälleen yleistynyt, muun muassa 
Mustallamerellä ja Itämerellä.Espoossa Vanttilan koulussa on viety elämänhallinta-ohjelmaa läpi opetuksessa koko koulun seitsemän vuoden olemassaolon ajan. Oppilaat etsivät tunnilla omia vahvuuksiaan. Mielestäni koulun ilmapiirissä näkyy jo nyt tämä harjoittelu, toteaa Vanttilan koulun rehtori, Olli Poutiainen.
Lapsen ja nuoren elämäntaitoja ja mielen terveyden kysymyksiä aletaan painottaa lisää ensi syksynä peruskoulussa terveystiedon opetuksessa.
Opetussuunnitelmassa, entisessä ja tulevassa, molemmista löytyy kaikkia näitä asioita. Mutta se, että miten ne nostetaan esille, miten niitä korostetaan, minkälaisilla pedagogisilla keinoilla niitä opetetaan oppilaille, se on ehkä se mikä siinä tulee uutena, sanoo Vanttilan koulun elämänhallintataidon opettaja Heli Haaro.
Suomen kouluissa paljon paikallista päätäntävaltaa
Opetushallitukseen opetusneuvos Tiina Tähkä muistuttaa, että Suomen kouluissa opetuksen painotuksista ja toteuttamisesta voidaan päättää melko vapaasti paikallisesti.
Helposti esitetään ratkaisuna se, että jokaiseen asiaan pitäisi olla oma oppiaine. Mutta kyllä sanoisin, että tällaiset elämän hallintaan liittyvät taidot ja arjen taidot ovat osa laaja-alaista osaamista, joka on hyvinkin keskeisessä roolissa. Näkökulmaa on jaettu eri oppiaineiden osalle ja koko koulun vastuulle, Tähkä toteaa.
Terveystietoa opiskellaan alaluokilla ensi syksystä lähtien osana ympäristöopin opetusta.
Suomen Mielenterveysseura haluaa ottaa Tiialta kopin
Suomen Mielenterveysseura ottaa vastaan Tiian Suomi-tekojen haasteen ja on valmis osallistumaan uuden, myös mielenterveystaitoja sisältävän kurssin kehittämiseen toisen asteen kouluihin.
Kannatan Tiian ajatusta, että siellä lukiossa hyvin tietopainotteisen opetuksen rinnalle on tärkeää, että tulisi tällainen toiminnallisempi oppikokonaisuus, painottaa lasten- ja nuorten mielenterveystyön johtaja Marjo Hannukkala.
Muuan vanhempi Tiian Suomi-teon Facebook-kommentoija on puolestaan sitä mieltä, että elämän taidot oppii elämällä. Vaan onko silloin jo liian myöhäistä?
Sanan ”kulttuuri” alkuperä tulee latinan verbistä colere, viljellä, sekä siitä edelleen johdetusta substantiivista cultura, joka tarkoittaa viljelystä. Aluksi tämä tarkoitti maanviljelyä. Roomalainen poliitikko ja filosofi Cicero otti käyttöön käsitteen animi cultura, ”hengen viljely”. Sana oli tämän jälkeen vuosisatoja tässä merkityksessä, kehittyneisyytenä ja hienostuneisuutena, ihmisen henkisten ominaisuuksien täydellisyytenä. Ilmeisesti käsitteen sisältöön vaikutti Platonin käsite paideia, jota tämä käytti kreikkalaisten kasvatusihanteesta. Antiikin yhteiskunnassa yläluokan kasvatustavoitteisiin kuului erityisesti filosofian, kirjallisuuden ja taiteiden omaksuminen. Tämän näkemys on vaikuttanut kulttuuri-sanan käyttöön kuvailevien ihmistieteiden ulkopuolella, esimerkiksi ilmauksissa ”taide ja kulttuuri”. Saksan kielessä kulttuuri-sanan käyttö on läheisessä yhteydessä sanaan sivistys.[5]
1700-luvulla valistuksen ajalla kulttuurin käsitettä ryhdyttiin käyttämään ihmisen elintavoista tai kaikesta siitä, mikä on ihmisen tekemää ympäristöä. Tähän pohjautuu myös sanan käyttö kulttuuriantropologian käsitteenä. Kulttuurin käsite kattaa siten myös tekniikan, talouden ja aineelliset tuotteet.[5]
Kun nykyaikaisessa ihmiskäsityksessä ihminen on evoluution tuote, niin loogisesti ”hengenviljelyä” ei voi enää pitää luonnon vastakohtana. Kaikki ihmisen tekeleetkin ovat tässä katsannossa osa luontoa. Sen sijaan esimerkiksi kulttuuriympäristö on ihmisen muokkausten jälkeen yleensä selkeästi erotettavissa muusta luonnosta.[6] Ihminenkin voidaan syntyessään käsittää olevan ”luonnonlapsi”, josta kasvatuksen kautta muokkautuu kulttuurinsa edustaja, muokkaaja ja eteenpäin siirtäjä. Kulttuuriksi voidaan laveimmassa merkityksessä katsoa lukeutuvan kaiken sen tietämyksen, joka siirtyy sukupolvelta toiselle muutoin kuin geenien välityksellä. Ihmistä ei voi pitää ainutlaatuisena kulttuurieläimenä, sillä muutkin älykkäät eläimet pystyvät opettamaan seuraavalle sukupolvelle työkalujen käyttöä, muuttoreittejä ja metsästystapoja.[7]
Tietyissä asiayhteyksissä kulttuurilla käsitetään vain taidetta ja taiteen tekemistä sekä osin tiedettä.[11][12]
Taide nykyisenä käsityksenä luovasta taiteilijasta on alkanut muodostua vasta uuden ajan alusta. Aikaisemmin taiteen tuottamisesta ovat 
vastanneet käsityöläiset ja heidän työtään on arvostettu heidän taitavuutensa perusteella.[13] Varhaisemman taiteen tekijöiden motiivit 
poikkesivat nykyisestä, mikä näkyy vanhemman taiteen vahvana uskonnollisena tai hallinnollisena symboliikkana.[14]
Jonkin teoksen luokitteleminen taiteeksi voi tuottaa ongelmia. Taide pyritään erottamaan viihteestä, mutta rajat eivät aina ole selviä ja 
näiltä aloilta ajoittain nousee ilmaisumuotoja ja sisältöjä hyväksytyksi taiteeksi.