Uskoisitko että kuvassa on lastulevyä? Kemiläislähtöinen maalarimestari Jorma "Jussu" Pitzénin taitona on luoda realistista puu
ja kivipintaa eri pinnoille. Ootraustekniikka on hyvin vakuuttavaa ja puunmukailupintaa voi helposti luulla oikeaksi puuksi. 
Realistisuutta ovat monet ihastelleet mutta suurin osa ei eroa oikeaan puuhun edes huomaa. Ongelmia oli syntyä, kun palotarkastaja järkyttyi 
takanviereisestä puuseinästä ja vaati takan purkamista. Piti oikein listat irrottaa, että palotarkastaja uskoi seinän olevan kiveä, 
naurahtaa Pitzén. Piti oikein listat irrottaa, että palotarkastaja uskoi seinän olevan kiveä. Jorma Pitzén
Hän kertoo, kuinka aikoinaan taloja kiertävät maalarit ovat käsitelleet muun muassa talonpoikien huonekaluja. Ootrauksella ja 
koristemaalauksilla ne on saatu näyttämään arvokkailta mahonkisilta tai pähkinäpuisilta huonekaluilta, joita näki kartanoissa.
Mukailumaalaus on nykyään arvokasta, sillä se on häviävä taiteenlaji ja vain harvojen taito. Nykyään sitä käytetään enimmäkseen vanhojen
 huonekalujen sekä rakennusten sisustusten entisöinnissä. Pitzénillä tekniikka kulkee suvussa. Olen saanut oppini sedältäni Heino Palostelta, joka perehdytti minut maalaukseen. Hän taas on saanut oppinsa isoisältäni.
Mitä tahansa voi mukailumaalata Ootraus on kuulto- eli lasuurimaalausta, jossa alempi kerros kuultaa läpi. Puun- ja kivenmukailumaalauksessa on tärkeää oikeiden värien ja värisävyjen löytyminen, jotka tulee itse sekoittaa. Ootrausliemi on yleensä vesi tai öljypohjainen, ja esimerkiksi vesipohjaisen liemen tekemiseen voidaan käyttää kotikaljaa, maitoa tai piimää. Ootrauksella voi koristaa lähes millaista materiaalia vain. Kaikkea paitsi nestemäistä voi maalata, toteaa Pitzén.
Hän on luonut uutta pintaa muun muassa erilaisiin huonekaluihin, oviin sekä vanhoihin autoihin.
Pitzénin lastulevylle tehtyjä mukailumaalauksia on näytteillä Kemin historiallisessa museossa 12.6. asti. Osan teoksista hän lahjoittaa 
museolle. Näyttelyssä on myös esillä ootraustekniikassa käytettäviä työkaluja, kuten kampoja, piiskoja, lastuja ja kankaita. 
Pitzén esittelee ootrausta ja sen työkaluja seuraavan kerran keskiviikkona työnäytöksessä 27.4.
Vastakulttuuriksi kutsutaan yleensä jotain ryhmää tai liikettä, joka vastustaa yhteiskunnassa vallitsevaa kulttuuria tai hylkää sen 
täysin. Vastakulttuurit ovat usein poliittisesti aktiivisia ja pyrkivät vaikuttamaan yhteiskunnalliseen kehitykseen tarjoamalla 
vaihtoehtoisia tapoja elää ja ajatella.
Tutkijat huolestuivat Grönlannin jään nopeasta sulamisesa. Meteorologi Joanna Rinne kertoi Ilta-Sanomille, että tulossa on isoja muutoksia vuosikymmenien kuluessa.
Tanskan Meteorologinen instituutti DMI kertoo, että jääpeite sulaa nyt Grönlannissa ennätystahtia. Grönlanti on valtava saari ja Tanskalle kuuluva itsehallintoalue, 
jonka pinta-alasta suurin osa on jäätikköä. Instituutin sivuilla olevasta kartasta voi seurata tilanteen kehittymistä.
Asiasta uutisoinut maailmanlaajuinen televisioyhtiö Al-Jazeera kertoo verkkosivuillan, että Grönlannin jääpeitteen sulamisen katsotaan olevan yksi selvimmistä merkeistä 
ihmisen aiheuttamasta maailmanlaajuisesta ilmastonmuutoksesta, joka näkyy lämpenemisenä. Ihmisen vaikutus on havaittavissa selvimmin fossiilisten polttoaineiden käytön lisääntymisen jälkeen.
Grönlannin tilanteen vakavuus on huomattu myös Suomessa.
Grönlannin jääpeitteen sulamiseen vaikuttaa Grönlannin eteläpuolella sijaitseva korkeapaineen alue, jonka takia lämmin ilmavirtaus pääsee Grönlantiin, meteorologi Joanna Rinne Forecasta 
kertoi Ilta-Sanomille perjantaina. Grönlannin lämpöaalto on poikkeuksellinen. Kyseessä on lämpimän ilman ja vesisateiden aiheuttama ilmiö. Uusi, hieman tämänhetkistä heikompi lämpöaalto on mahdollinen vielä viikon päästä. Pahimmillaan, pitkällä aikavälillä jäätiköiden sulaminen voi vaikuttaa jopa Golf-virran käyttäytymiseen, Rinne painottaa.
Suomen ilmasto on lauhkeampi kuin Suomen leveysasteilla keskimäärin. Tähän vaikuttaa keskeisesti juuri Atlantin lämmin Golf-merivirta. Jos sen kulku muuttuisi Grönlannin 
jääpeitteen vuoksi, vaikutukset iskisivät siis Suomeen. on tapahtunut Al-Jazeeran mukaan niin iso muutos, että aiemmat ennusteet jääpeitteen sulamisesta eivät enää päde.
Grönlannin lämpötilat ovat nousseet sellaisiin lukemiin, joita on tavallisesti vasta kesällä Grönlannissa. Jopa 12 prosenttia jääpeitteestä on sulanut, DMI:n ilmastotutkija 
Peter Langen kertoo Al-Jazeeran verkkosivuilla. Langenin mukaan noin nopea sulaminen on tavallista vasta toukokuussa eikä huhtikuussa.
Aiemmat ennätykset on kirjattu 5.5.2010, 8.5.1990 ja 8.5.2006, Langen kertoo.
Tutkijat uskovat, että kyseessä voi olla osaksi luonnon oma ilmiö, jota ihmisen aiheuttama ilmastonmuutos pahentaa.
Ilmaston ilmiöt etenevät kohti äärimmäisyyksiä ja äärimmäisyydet tulevat entistä tavallisemmiksi, Yhdysvaltain avaruushallinnon eli Nasan jäätutkija Walt Meier, kertoo Al-Jazeeralle.
Jos koko Grönlannin jää sulaisi, mikä voisi viedä vuosisadan, se saattaisi nostaa meren pintaa jopa kuudella metrillä maailmanlaajuisesti, Meier arvioi.