Piloten van de Russische luchtmacht hebben een agressieve actie uitgevoerd boven een Amerikaanse oorlogsbodem in de Oostzee, zegt de Amerikaanse marine. Twee Sukhoi-24 straaljagers zouden vlak langs het oorlogsschip zijn gevlogen.

"Ze vlogen zo laag dat het zeewater werd opgestuwd", zeggen de Amerikanen. De twee vliegtuigen werden gevolgd door een gevechtshelikopter die rondjes boven het schip draaide terwijl de Russische piloten foto's maakten.

Een Amerikaanse bevelhebber zei dat hij diep bezorgd is over "deze onveilige en onprofessionele actie, die kan leiden tot een onnodige escalatie". Bron: NOS