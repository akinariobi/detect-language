Bart van U. heeft van de rechtbank in Rotterdam tbs gekregen voor het doden van oud-minister Borst en zijn zus. Hij wordt volledig ontoerekeningsvatbaar geacht. De officier van justitie had acht jaar cel en tbs geëist.

De rechtbank noemde Van U. ernstig ziek en gevaarlijk en vindt dat hij "zeer, zeer langdurige" tbs nodig heeft.

Van U. stak de oud-politica in 2014 dood, nadat ze van een D66-congres was teruggekeerd. Hij zei dat God hem had opgedragen om degene te doden die voor de euthanasiewet verantwoordelijk was. Zijn zus doodde hij ook met messteken, omdat hij haar huis uit moest. Bron: NOS