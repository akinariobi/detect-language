De internationale wielerunie schort per direct het gebruik van schijfremmen op racefietsen op. De aanleiding is een valpartij in Parijs-Roubaix waarbij Francisco Ventoso forse snijwonden opliep door de scherpe remmen.

De beslissing van de UCI, die morgen met een officiële verklaring komt, kan op veel steun uit het peloton rekenen. De schijfrem is een nieuwe rem, waarmee sneller kan worden geremd.

Ventoso verklaarde dat hij na de val een groot deel van zijn beenvlies, dat het scheenbeen omvat, kon zien. In de ambulance kreeg de Spanjaard gezelschap van Nikolas Maes, die door een schijfrem een diepe wond in zijn knie had. Bron: NOS