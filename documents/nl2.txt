De voorman van de liberalen in het Europees Parlement, Guy Verhofstadt, wil snel duidelijkheid over de vraag of Turkije Syrische vluchtelingen uitzet. Hij reageert daarmee op de ooggetuigen die dat gisteren bij de NOS zeiden.

Eerder zei Amnesty International dat Turkije de internationale regels overtreedt door de vluchtelingen uit Syrië terug naar hun land te sturen.

Volgens Verhofstadt chanteert de Turkse president Erdogan Europa over de ruggen van vluchtelingen. Als Turkije niet snel de beloofde visa-liberalisering binnen heeft, zullen ook andere afspraken niet worden nagekomen, verwacht hij. Bron: NOS